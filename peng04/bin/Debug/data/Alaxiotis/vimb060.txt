<CC>

Σ. ΑΛΑΧΙΩΤΗΣ
ΤΟ ΒΗΜΑ, 21-12-1997
Κωδικός άρθρου: B12460B021
</CC>

<TITLE>

                     Πώς μπορούμε να νικήσουμε το AIDS

</TITLE>

<TEXT>


Η μάστιγα του αιώνα μας λένε πολλοί πως είναι το AIDS. Ο αιώνα μας βέβαια
μαστιγώθηκε ποικιλοτρόπως μέσα στη μεταβατικότητα που πέρασε και απλώς
εμείς χρησιμοποιούμε τις μάστιγες κατά περίπτωση. Το AIDS (Acquired
Immuno-Deficiency Syndrome, Σύνδρομο της Επίκτητης Ανοσοανεπάρκειας) όντως
εξαπλώθηκε στον κόσμο μας με πολύ γοργό ρυθμό, για να θυμίσει μιαν άλλη
πλευρά της παγκοσμιοποίησης των πάντων! Και είναι μια μάστιγα που ως τώρα
πιστεύαμε ότι μαστίγωνε αδιακρίτως τους ανθρώπους, σκορπίζοντας τον τρόμο
προς κάθε κατεύθυνση. Σήμερα η άποψή μας αλλάζει και ο ιός που προκαλεί το
AIDS δεν είναι αδιάκριτος.

Ο ιός αυτός, ο HIV (Human Immunodeficiency Virus, Ιός της Ανοσοανεπάρκειας
του Ανθρώπου), εισέβαλε πολύ προκλητικά και ανελέητα πάνω στον άνθρωπο,
καθώς ως σήμερα έχει σκοτώσει πάνω από 350.000 ανθρώπους στις ΗΠΑ,
παίρνοντας την πρωτοκαθεδρία στις αιτίες θανάτου ανάμεσα στις ηλικίες 24
και 44, ενώ πάνω από 30 εκατομμύρια άνθρωποι ανά τον κόσμο έχουν μολυνθεί.
Ο ιός αυτός, απρόσκλητος και οχληρός επισκέπτης του σώματος του ανθρώπου,
καταστρέφει κύτταρα - κλειδιά στη λειτουργία του ανοσοποιητικού μας
συστήματος και μέσα σε 10 - 15 χρόνια προκαλεί το σχετικό σύνδρομο. Με την
καταστροφή του ανοσοποιητικού μας συστήματος δίνεται η ευκαιρία σε
διάφορους μικροοργανισμούς που βρίσκονται «εν υπνώσει» μέσα μας να
πολλαπλασιαστούν με τα γνωστά επακόλουθα, καθώς και η δυνατότητα ανάπτυξης
πολλών καρκίνων.

Ως τώρα έχουν ενοχοποιηθεί δύο τύποι HIV, που προκαλούν AIDS. Ο HIV, που
ευθύνεται για τις περισσότερες περιπτώσεις AIDS σε όλο τον κόσμο και ο HIV,
ο οποίος εκδηλώνεται με βραδύτερο ρυθμό και εντοπίζεται σε ορισμένα μέρη
της Αφρικής. Η αντιμετώπιση του HIV (εννοούμε τον HIV) γίνεται με συνδυασμό
ορισμένων ουσιών (φαρμάκων) που αφορούν τη λειτουργία αυτού καθαυτού του
ιού. Η μεγάλη όμως ελπίδα καταπολέμησής του προέρχεται από πρόσφατες
έρευνες, που αφορούν τη λειτουργία των γονιδίων, τα οποία είναι υπεύθυνα
για την ανοσοποιητική δράση. Το ερέθισμα γι' αυτές τις έρευνες ξεπήδησε από
τη διαπίστωση ότι ανάμεσα στα άτομα υψηλού κινδύνου (ομοφυλόφιλοι,
αιμοφιλικοί, χρήστες ενδοφλέβιων ναρκωτικών) παρατηρήθηκε αντοχή στο AIDS,
σε ορισμένα από αυτά, καθώς δεν μολύνονταν ποτέ. Εχει ήδη παρατηρηθεί
εξάλλου ότι σε διάφορα πειραματόζωα τα γονίδια είναι εκείνα που επηρεάζουν
τη δυνατότητα απόκτησης και ανάπτυξης λοιμώξεων και ειδικότερα από
ρετροϊούς, στους οποίους ανήκει ο HIV. Στα ποντίκια π.χ. έχει βρεθεί ότι
πάνω από 30 μεταλλαγμένα γονίδια προσφέρουν αντίσταση στους ρετροϊούς.

Η γενετική αυτή αντίδραση, η οποία όπως θα δούμε ενυπάρχει και στον άνθρωπο
αναφορικά με το AIDS, πραγματοποιείται μέσα από την ύπαρξη μεταλλαγμένων
τύπων γονιδίων, δηλαδή αλληλόμορφων γονιδίων όπως τα λέμε (το ίδιο γονίδιο
έχει π.χ. δύο διαφορετικούς τύπους). Ο κάθε τύπος επηρεάζει τη δομή και τη
λειτουργία τής πρωτεΐνης που παράγει και η πρωτεΐνη με τη σειρά της δρα
διαφορικά ως προς τη συγκεκριμένη λειτουργία που επιτελεί. Η
δρεπανοκυτταρική αναιμία λόγου χάρη ελέγχεται από δύο αλληλόμορφα γονίδια.
Οταν ένα άτομο έχει και τα δύο βλαβερά αλληλόμορφα είναι ομοζυγωτικό για
την ασθένεια, την οποία εκδηλώνει απολύτως· όταν έχει ένα φυσιολογικό και
ένα μεταλλαγμένο (βλαβερό) είναι ετεροζυγώτης και εκδηλώνει την ασθένεια σε
πολύ μικρότερο βαθμό· και όταν έχει και τα δύο φυσιολογικά είναι πάλι
ομοζυγωτικό για το φυσιολογικό γονίδιο και δεν έχει καμία σχέση με την
ασθένεια.

Η προσπάθεια εντοπισμού μεταλλαγμένων γονιδίων, τα οποία προσφέρουν
αντίσταση στο AIDS, είναι μια πολύ δύσκολη διαδικασία, καθώς ως το 1984
είχαν εντοπιστεί μόνο 1.000 από τα περίπου 100.000 γονίδια του ανθρώπου και
σήμερα έχουν εντοπιστεί πάνω από 6.000 γονίδια. Ενας τυχαίος έλεγχος
ανάμεσα σε αυτά τα γονίδια, που είναι ήδη πολλά, δεν προσφέρει σοβαρή
πιθανότητα εντοπισμού του ζητούμενου γονιδίου για την αντίσταση στο AIDS.
Γι' αυτό οι ερευνητές εστίασαν την προσοχή τους σε περίπου 50 γονίδια του
ανθρώπου, των οποίων οι πρωτεΐνες θα μπορούσαν, πιθανόν, να επηρεάζουν τον
κύκλο ζωής του HIV, συνδυάζοντας και προσπάθειες βαθύτερης κατανόησης της
λειτουργίας του ανοσοποιητικού συστήματος.

Ετσι, από το 1990 ήδη, ήταν γνωστό ότι ο HIV προκαλεί το AIDS εξαντλώντας
τα Τ-λεμφοκύτταρα, τα οποία έχουν μια πρωτεΐνη στην επιφάνειά τους, τη CD,
που συμβάλλει στην επικοινωνία των κυττάρων του ανοσοποιητικού συστήματος.
Τα κύτταρα αυτά ενορχηστρώνουν ποικίλες ανοσολογικές αντιδράσεις προς τον
HIV. Η CD πρωτεΐνη έχει βρεθεί και σε άλλα κύτταρα, τα μακροφάγα, τα οποία
όμως δεν καταστρέφει ο ιός. Η CD πρωτεΐνη δένεται με μια πρωτεΐνη του ιού,
την gp120, βοηθώντας τον ιό να μπει στο κύτταρο. Η CDλοιπόν πρωτεΐνη είναι
ένας υποδοχέας του HIV που, μαζί με έναν δεύτερο υποδοχέα, τον CCR,
ολοκληρώνουν τη διαδικασία εισβολής τού ιού στο κύτταρο, με την πρόσδεσή
του στην πρωτεΐνη gp120.

Μεταλλαγμένοι HIV ως προς το γονίδιο της gr120 πρωτεΐνης τροποποιούν τη
συνάφειά τους με τον CCR υποδοχέα και δεσμεύονται πιο αποτελεσματικά με τον
CXCR υποδοχέα των Τ-λεμφοκυττάρων. Η γενετική έρευνα έδειξε επίσης ότι το
CCR γονίδιο υπάρχει σε δύο τύπους: τον φυσιολογικό, που διευκολύνει την
εισβολή του ιού στο κύτταρο, και τον μεταλλαγμένο, που έχει 32 λιγότερα
νουκλεοτίδια και που μπλοκάρει την εισβολή του ιού. Σε 2.000 υψηλού
κινδύνου άτομα, τα οποία κλασματοποιήθηκαν σε μολυσμένα και μη μολυσμένα
από τον HIV, βρέθηκε ότι το 3% των μη μολυσμένων είχε τον μεταλλαγμένο τύπο
CCR και ήταν ομοζυγωτικά, ενώ δεν βρέθηκε κανένα από τα 1.343 μη μολυσμένα.
Κάτι ανάλογο πιστοποιήθηκε και σε άλλο δείγμα, που αφορούσε ομοφυλοφίλους.

Ενα μικρό παράθυρο λοιπόν στην ελπίδα για την αντιμετώπιση του AIDS ανοίγει
με τη γενετική προσέγγιση του προβλήματος. Στην επόμενη επικοινωνία μας θα
δούμε μέσα από αυτό το παράθυρο λεπτομερέστερα το τοπίο που ξανοίγεται στο
μέτωπο κατά του AIDS. Και θα διαπιστώσουμε άλλη μια φορά το μεγαλείο του
ανθρώπου, που ξέρει πώς να νικήσει στις μάχες της κακοτοπιάς. Το πρόβλημα
βέβαια πάντα παραμένει, καθώς είναι ο ίδιος ο άνθρωπος που δημιουργεί τις
κακοτοπιές, προκαλώντας πολλές φορές τον εαυτό του. Αλαζονεία; Ισως. Γι'
αυτό, το ασφαλέστερο φάρμακο για την καταπολέμησή της είναι η γνώση.

</TEXT>
